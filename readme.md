[link](https://genius.com/Cornelis-vreeswijk-lillsysterns-undulat-ar-dod-lyrics)

Lillsysterns undulat är död
Stendöd uti sin bur
Lillasystern gråter ögat så röd
Men lillsysterns undulat är död
Stendöd uti sin bur

Lillsysterns undulat har gått bort
Tårar till intet båta
Lillsysterns sorg är häftig men kort
Hon gråter en skvätt till ögat blir torrt
Sen får hon sluta gråta
Lillsystern får en ny undulat
I moderniserad bur
En död undulat får katten till mat
Och lillsystern får en ny undulat
Den sjunger i ur och skur

Lillsystern har ett hjärta av is
Och stenkall är hennes själ
Hon vill ha en fågel till varje pris
Men vill inte ge den kärlekens spis
Och då svälter den ihjäl

Lillsysterns undulat är död
Den sjunger i himlens höjd
Den stackars undulaten dog av celibat
Men lillsystern får en ny undulat
Och allting är frid och fröjd
